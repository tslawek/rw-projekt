$$Kategoria:::filozofowie nowożytni::filozofowie niemieckojęzyczni::Niemieccy filozofowie$$
$$strong:::Johann Heinrich Abicht$$
Johann Heinrich Abicht
 (ur. 4 maja 1762 w Volkstedt, zm. 28 kwietnia 1816 w Wilnie) - filozof niemiecki.
Jego dziadek był nauczycielem i organistą w Wilmersdorf Amt Gehren, a ojciec nauczycielem w Volkstedt. Sam Johann ukończył szkołę w Rudolstadcie, a w 1781 Uniwersytet w Erlangen
. W 1784 został majordomem u naczelnego koniuszego w Öhringen. W 1786 uzyskał magisterium z filozofii, a w 1790 został doktorem Uniwersytetu w Erlangen. W tym samym roku został 
mianowany adiunktem, a następnie profesorem nadzwyczajnym na wydziale filozofii. W 1796 został profesorem zwyczajnym. 
4 sierpnia 1804 został powołany na profesora logiki i metafizyki niedawno zreorganizowanego uniwersytetu w Wilnie - wykładał tam także etykę, psychologię, pedagogikę i prawo nat
uralne. Jego filozofia znajdowała się wtedy pod silnym wpływem Kanta, a także Reinholda, których myśl przekazywał studentom, później jednak stała się bardziej samodzielna. Jako 
zwolennik filozofii niemieckiej prowadził w 1810 polemiki z jej przeciwnikami, m.in. z Jędrzejem Śniadeckim.DziełaJohann Heinrich Abicht pozostawił po sobie 22 prace drukowane o
raz wiele rękopisów w języku niemieckim i łacińskim. Należą do nich:
De philosophiae Kantianae ad theologiam habitu, 1788 
Versuch einer Metaphysik des Vergnügens nach Kantischen Grundsätzen zur Grundlegung einer systematischen Thelematologie und Moral, 1789 
Philosophie der Erkenntnisse, 1791 
Hermias, oder Auflösung der die gültige Elementarphilosophie betreffenden Aenesidemischen Zweifel, 1794 
Neues philosophisches Magazin zur Erläuterung und Anwendung des Kantischen Systems, 1789-1790, we współpracy z Friedrichem Gottlobem Bornem. 
Philosophisches Journal, 4 tomy, 1794-1795
System der Elementarphilosophie, Erlangen 1795
Verbesserte Logik, Erlangen 1802
Enzyklopädie der Philosophie, Frankfurt nad Menem 1804
Initia philosophiae propriae sic dictae I. Liber psychologiae partem primam continens, Wilno 1814BibliografiaAllgemeine Deutsche Biographie http://de.wikisource.org/wiki/ADB:Abi
cht%2C_Johann_Heinr. 1
Marek Zahajkiewicz, Jan Henryk Abicht, W: Encyklopedia katolicka, t. 1, Lublin 1989
#####
$$Kategoria:::Geologia naftowa::Gleboznawstwo::Skały$$
$$strong:::Skała macierzysta$$
Skała macierzysta
 – materiał skalny, z którego, i w obrębie którego tworzy się gleba. Skały, w wyniku wietrzenia fizycznego, chemicznego, biologicznego, podlegają przemianom, których rezultatem 
może być rozdrobnienie skały, powstanie nowych minerałów, zmiana właściwości powietrznych i wodnych. Od rodzaju skały macierzystej zależy skład mineralny gleby. Wpływa on także 
na ważne właściwości fizyczne i chemiczne.
Terminem tym określa się również skałę, w której z zawartej w niej materii organicznej zostały wygenerowane węglowodory.

#####


